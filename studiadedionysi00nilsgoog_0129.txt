-117—

aetate tantum commemoratur (Plut. Quaest. symp. ΙΙΙ, 7,
1 et VIII, 10, 3 (LV et LVI), neque ad religionem per·
tinere, sed posteriore >aetate additus esse uidetur; neque
sacra publica, quantum scimus eo die perfecta sunt, de
priuatis Plutarchus loco priore loquitur (θῦσαντας).

De Choibus.

Choum dies multis et sanctis caerimoniis insignitus
erat. quarum nuptiae Bacchi et reginae, archontis regis
uxoris, inprimis notabiles et notae sunt. de iis non mul-
tum addendum, potius demendum est, cum uiris doctis
curae praecipuae fuerint, qui eas recte statuerunt factas
esse, ut fecunditas et fertilitas pararentur. plerique effi·
cere studuerunt, ut ueris nuptiis quarn simillImae essent;
quamobrem pompam nuptialem Bacchi et reginae fingunt
(Mommsen Heort. 357, Voigt in lex. Roscheri Ι, 1073),
sed loci allati ad pompam Dionysiis magnis ductam per-
tinent, quod quamquam iam dudum recte cognitum est
(C. Fr. Hermann Lehrb. d. gr. Alt. 11² ξ 59 et nunc
Mommsen quoque Fest. Ath. 394), semper oblitterari
uidetur; itaque res forsitan breuiter exponenda sit. imago
uetus lignea Eleutheris Athenas translata (Paua. Ι, 38, 8)
in antiquiore fano seruabatur, quod sub arcein regione
theatri extructum erat; ibidem recentius quoque erat fa-
num, ubi erat imago dei sedentis, opus Alcamenis (Paua.
I, 20, 3). horum fanorum, uhi colebatur deus Eleu·
thereus Dionysiis magnis, fundamenta inventa sunt; neu·
trum ad deum Limnaeum pertinere constat. quoniam
igitur Anthesteria non in his edibus, scd in Limnaeo
celebrabantur. pompam, in qua imago dei Eleutherii
ferebatur (Paua Ι, 29, 2), Dionysiis magnis ductam esse
sequitur. si cui alio argumento opus est, uide Philostr.
uit. soph. ΙΙ, 1, 5 p. 549, qui de Herode Attico narrat:

 

