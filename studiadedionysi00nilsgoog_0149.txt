-- 137 -

tanit. in commentariis Sullae diem, ut eos Romani nume·
rabant, indicatum inuenit i. e. Kalendas Martiae, quibus·
cum accuratione omissa nouilunium uerum mensis athe·
niensis comparat. hoc ita esse eertum fit eo, quod Mar·
tium non cum Elaphebolione, ut aetate Sullae ratio tem·
porum recte agebatur, sed cum Anthesterione, ut ratio·
nem eius temporibus ductam esse supra exposui, com-
parat. quamobrem fieri potest, ut in quemuis paene diem
atheniensem Kalendae Martiae a. 86 a. Chr. n. inciderint.
dies nullo negotio computari poterat, si fastos graecos et
romanos accurate perspectos haberemus. Plutarchum non
id praecipue commonere uoluisse credo Athenas mense
quodam, in quo tristes ritus inerant, captas esse, sed
omen ei dies esse uidebatur, quo Athenae captae sunt,
quod ritibus tristibus maloque omine insignitus erat. hoo
traditum inuenit et hoc commemorare uoluit3 diem grae·
curn sna ratione usus addidit. quare ἐν ῃ uerum est,
prasertim cum mensis, ut dies definiatur, tantum indi·
cetur. enuntiato sequente hoc confirmatur, quod ita in·
tellegendum cst, ut hic dies (τότε) et tempus, quod circa
eum erat, tempori diluuiei, quae satis diuturna erat, ma·
xime consentiat. causa etiam nulla est, cur ad hydro·
phoriam tantum eum spectare credamus3 ad Chytros uni-
uersos referri potest; cum autem Philochorus l. l. multa
in memoriam eorum, qui in diluuie periissent, lacta esse
narret, hoc uix siue de ollis manibus oblatis solis siue de
hydrophoria· sola, quorum uterque unus ritus est, accipi
potest. multo aptius hoc dicitur, si ad hunc diem omnes
referimus ritus, quos v'fabulis ediluuie petitis explicare
ueteres student, neque haec fabula in Attica tam frequens
aut uetus erat, ut multos ritus cumea coniunctos esse
uerisimile sit. quae de panepermia Chytrorum narrantur,
cur ad homines e diluuia seruatos potissimum relata sint,
nulla est causa, nisi hic cum aliis ritibus cohaeret, qui

 

